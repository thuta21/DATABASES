
# Database အကြောင်း

---

## 1. Database ဆိုတာဘာလဲ?

အရင်ဆုံး Data ဆိုတာကစပြီးရှင်းပြရမယ်။ Data ဆိုတာကတော့ ကောက်ယူထားတဲ့ အချက်အလက်မျိုးစုံပါပဲ။ ဥပမာ နာမည်၊ အသက်၊ Company နာမည်၊ ဓာတ်ပုံ စတာမျိုးတွေ ပါဝင်နိုင်တယ်။ ဒါဆို Database ဆိုတာက အဲ့ဒီ Data တွေကို စုထားတဲ့ "Digital File Cabinet" လို့ ဆိုနိုင်ပါတယ်။ 

ဥပမာအားဖြင့် ကျောင်းစာကြည့်တိုက် Database တစ်ခုကို လိုက်ရင်၊ စာအုပ်နာမည်တွေ၊ စာရေးသူတွေ၊ Category အလိုက် စာအုပ်အမျိုးအစားတွေ၊ ထုတ်ဝေခဲ့တဲ့နှစ်၊ ဘယ်သူငှားသွားတယ်ဆိုတဲ့ အသုံးပြုသူ စာရင်းတို့ပါဝင်နိုင်ပါတယ်။ ဒီလို စုဆောင်းထားတာတွေက Database ရဲ့ အဓိပ္ပါယ်ပဲ ဖြစ်ပါတယ်။ 

Database အသုံးပြုတဲ့ရည်ရွယ်ချက်ကလည်း သိမ်းထားတာတွေကို ပြန်ကြည့်နိုင်ဖို့၊ လိုအပ်ရင် ပြန်ပြင်ဖို့၊ မလိုတော့ရင် ဖျက်ဖို့ အတွက်ပဲဖြစ်ပါတယ်။ ဒီလို Database ကို စနစ်တကျ စီမံဖို့ DBMS (Database Management System) ဆိုတဲ့ Software တွေကို သုံးရတယ်။ DBMS ထဲမှာလူသုံးများတဲ့ RDBMS (Relational Databases) နဲ့ NoSQL Databases ဆိုတာတွေရှိတယ်။

---

## 2. Query ဆိုတာဘာလဲ?

ဒီ Database ကို ရှာဖွေနိုင်ဖို့ Command တစ်ခုလိုလို တာဝန်ထမ်းဆောင်တဲ့ အရာကို Query လို့ ခေါ်တယ်။ Query ဆိုတာက Database ကို "ဒါလုပ်၊ဒါမလုပ်" ဆိုပြီး တာဝန်ပေးနိုင်ပါတယ်။ ဥပမာအားဖြင့် Query ကိုသုံးပြီး Data အသစ်ထည့် (Create)၊ ဖတ်ကြည့် (Read)၊ ပြင်ဆင် (Update)၊ ဒါမှမဟုတ် ဖျက်ပစ် (Delete) လုပ်နိုင်ပါတယ်။ ဒီလို Create, Read, Update, Delete ဆိုတဲ့ လုပ်ဆောင်ချက်တွေကို စုဝင်ပြီး CRUD လို့ ခေါ်တယ်။

ဒါ့အပြင် Data တွေကို အရှေ့အနောက် Sorting စီတာတို့၊ Data တွေကို စုပေါင်းပေးတာတို့ စသည်ဖြင့်လည်း သုံးလို့ရပါသေးတယ်။

---

## 3. Schema ဆိုတာဘာလဲ?

Schema ဆိုတာက Database ထဲမှာ သိမ်းထားတဲ့ Data တွေကို ဘယ်လိုပုံစံမျိုး၊ ဘယ်လိုစနစ်နဲ့ ပြသမလဲဆိုတာကို သတ်မှတ်ပေးတဲ့ Structure လို့ ယူဆနိုင်ပါတယ်။ ပြောလို့ရတာက Excel Sheet ထဲက Column Headers တွေလိုမျိုးပါ။ JSON နမူနာနဲ့ ရှင်းပြမယ်ဆိုရင် -

```
{
    "name": "Thuta Min Thway",
    "age": "23",
    "gender": "MALE",
    "isSingle": false // 😜
}
```

ဒီ format မှာ " name, age, gender, isSingle " ဆိုတာတွေက Schema တွေပါ။ တစ်ခုရှိတာက တစ်ချို့ DBMS types တွေမှာ Schema မတူတာမျိုး ရှိတတ်ပါတယ်။